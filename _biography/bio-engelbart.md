## Σύντομη βιογραφία του Douglas Engelbart

Ο Douglas Carl Engelbart (30/01/1925 – 02/07/2013) ήταν ένας Αμερικανός μηχανικός και εφευρέτης, και ένας από τους πρωτοπόρους των υπολογιστών και του Internet. Ήταν κυρίως γνωστός για την εργασία του στον τομέα του human-computer interaction, ιδίως όσο βρισκόταν στο εργαστήριο Augmentation Research Center στο SRI International (SRI: Stanford Research Institute, ερευνητικό κέντρο), που οδήγησε στην ανακάλυψη του «ποντικιού», στην ανάπτυξη των hypertext, networked computers, και σε πρόδρομες μορφές των graphical user intefaces. Αυτά όλα παρουσιάστηκαν το 1968 στο “The Mother of All Demos”. Η παρατήρηση ότι, σε οποιοδήποτε τομέα, ο εγγενής ρυθμός της ανθρώπινης απόδοσης είναι εκθετικός πήρε το όνομά του από αυτόν και ονομάστηκε ο νόμος του Engelbart. 

Στις αρχές της δεκαετίας του 1950, αποφάσισε ότι αντί να έχει «μια σταθερή δουλειά» - όπως ήταν η θέση του στο Ames Research Center – θα μπορούσε να επικεντρωθεί στο να κάνει τον κόσμο ένα καλύτερο μέρος. Το δικαιολόγησε αυτό με το σκεπτικό ότι, η πολυπλοκότητα των προβλημάτων του κόσμου αυξάνεται, και δεδομένου ότι κάθε προσπάθεια να βελτιώσεις τον κόσμο θα απαιτούσε το συντονισμό ομάδων ατόμων, ο πιο αποτελεσματικός τρόπος να επιλύεις προβλήματα θα ήταν να αυξηθεί η ανθρώπινη νοημοσύνη και να αναπτυχθούν τρόποι να δημιουργηθεί συλλογική νοημοσύνη. 

Πίστευε ότι ο υπολογιστής, ο οποίος μέχρι τότε ήταν μόνο ένα απλό εργαλείο αυτοματισμού, θα ήταν ένα σημαντικό εργαλείο μελλοντικά για τους εργάτες της γνώσης ώστε να λύνουν τέτοια προβλήματα. Ήταν ένας αφοσιωμένος υποστηρικτής της ανάπτυξης και χρήσης υπολογιστών και δικτύων υπολογιστών, για να βοηθήσουν στα αυξανόμενα και πολύπλοκα προβλήματα του κόσμου. Στο εργαστήριο του, ο Engelbart εφάρμοσε μια σειρά οργανωτικών αρχών που την ονόμασε  “bootstrapping”.  Πίστευε ότι, εάν συντονίζονταν τα συστήματα των ανθρώπων και των εργαλείων, έτσι ώστε οι εργάτες να ενδιαφέρονται στο να «βελτιώνουν τα εργαλεία τους για να βελτιώσουν τα εργαλεία τους (improving their tools for improving their tools)», αυτό θα οδηγούσε σε επιταχυνόμενους ρυθμούς ανάπτυξης.

To 1988, o Engelbart και η κόρη του Christina ξεκίνησαν το Bootstrap Institute – αργότερα γνωστό ως The Doug Engelbart Institute – για να προωθήσουν το όραμά του, ιδίως στο Πανεπιστήμιο του Stanford. Αυτή η προσπάθεια οδήγησε σε επιχορηγήσεις για τον εκμοντερνισμό της διεπαφής του χρήστη στην Augment. Το Δεκέμβριο του 2000, ο Πρόεδρος των ΗΠΑ Bill Clinton απένειμε στον Engelbart το Εθνικό Μετάλλιο Τεχνολογίας, το υψηλότερο τεχνολογικό βραβείο των ΗΠΑ. Το Δεκέμβριο του 2008, ο Engelbart βραβεύτηκε από το SRI για τα 40α γενέθλια του “Mother of All Demos”.
